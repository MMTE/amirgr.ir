# امیرگرافیک - پلتفرم آموزشی اسکیلا 


با سلام این فایل ها مربوط به سایت امیرگرافیک است که در گذشته به آموزش فتوشاپ مشغول بود. می‌توانید فایل ها را از لینک زیر دانلود کنید.


من این فایل‌ها را فشرده می‌کنم و یکی در یک درایو مثل گوگل درایو و دیگری در یک کانال تلگرام قرار می‌دهم.

نکته:

از آنجایی که من تنها یک بکاپ کلی از سایت نگه داشته بودم و حتی دیتابیس سایت هم در دسترس نیست، من آش رو با جاش آپلود می‌کنم و مسؤلیت پیدا کردن ترتیب ویدیو‌ها و مشاهده منظم آن‌ها به عهده خودتان است. البته چیز سختی نیست چون معمولا ویدیو‌ها ترتیب مند هستند و با عدد تفکیک شده اند.


فعلا فایل ها در این آدرس قابل مشاهده اند تا زمانی که بتوانم در تلگرام یا جای دیگر آپلود کنم:


https://amir.code2.ir/


اگر احیانا فایل بی ربط یا متفاوتی وجود داشت لطفا به من اطلاع بدید که پاک کنم.


## اسکیلا
سلام. من مهدی طالقانی هستم بیشتر فعالیتم در حوزه برنامه نویسی بوده. 
حدود سال ۱۳۹۹ بود به نظرم که قصد داشتم یک استارتاپ ایجاد کنم به نام اسکیلا. اسکیلا در نظر من یک نمونه‌ی ایرانی از استارتاپ خارجی teachable بود.
teachable یک پلتفرم آموزشی است که به معلمان و کسانی که قصد انتشار محتوا دارند امکان راه‌اندازی وبسایت آموزشی می‌دهد.
من در اسکیلا تقریبا همان سیستم را پیاده سازی کرده بودم. متد استارتاپ را سعی کردم خیلی خوب پیاده کنم. وقتی پلتفرم را باز کردم، یکی از روش‌هایی که از آقای گری وی آمریکایی یاد گرفته بودم را امتحان کردم. اینستاگرام را برداشتم و به چند نفر که کار آموزشی در اینستاگرام می‌کردند پیغام دادم که من به صورت رایگان برای شما سایت آموزشی ایجاد می‌کنم. یکی از کسانی که بعد از مدتی اعتماد کرد امیرحسین بود که در آن زمان صفحه‌ای به اسم امیرگرافیک در اینستاگرام داشت. 
امیر پسر خیلی خوبی بود از نظر من و در بحث آموزش فتوشاپ فعالیت می‌کرد. در آن زمان سوم دبیرستان بود و هنوز کنکور نداده بود. این که می‌گویم پسر خوبی بود نه از این بابت که دیگه نیست، از منظر که دیگه ازش خبری ندارم و نمی‌دونم چرا ولی بعد مدتی و بعد از کنکور دیگه خبری ازش دریافت نکردم.


بگذریم. امیر شروع به ساخت یک دوره رایگان کرد که بسیار جذاب بود و فالور‌های پیجش هم بسیار استقبال کردند. متاسفانه الان دیگه دیتابیس سایت در دسترسم نیست و یا جایی هست که هنوز پیداش نکردم ولی فکر می‌کنم بیش از ۱۰۰۰ نفر در مجموع در سایت ثبت نام  کرده بودند!
بعد از مدتی هم یک دوره‌ی پولی ایجاد کرد که وقتی فروش را استارت زد در یک روز به نظرم نزدیک یک میلیون تومان فروخت. قیمت دوره به نظرم نزدیک ۱۰۰ هزار تومان بود. دقیق یادم نیست.


ویدیو‌هایش جذاب بود و طنز خاصی هم داشت.
از نظر استارتاپی الان که نگاه می‌کنم mvp بسیار خوبی بود بدون این که بدانم اصلا دارم mvp میسازم!
اما یک روز با یکی از دوستانم در رستورانی قرار گذاشتم و این پروژه رو بهش نشون دادم و متاسفانه مخم را زد و من را قانع کرد که این پروژه کار یک نفر نیست و مثلا نیاز به یک شرکت است تا روی این پروژه کار کند!
نمیدانم چه شد ولی کم کم سرد شدم و امیدم را نسبت به تجاری سازی این پروژه از دست دادم. 
خیلی از اوقات همان موقعی که نا امید می‌شوی دقیقا همان جایی است که اگر ادامه بدی نتیجه می‌گیری.
اسکیلا به نظرم واقعا پلتفرم خوبی بود. هم قابلیت پخش آنلاین ویدیو رو داشت هم قابلیت دانلود. هم قابلیت ثبت نام و مدیریت کاربران. 
یک فایل منیجر داشت که کاربر بتواند فایل ها یا تمیرین و عکس بگذارد. قسمت بلاگ هم داشت. در مجموع برای یک سایت آموزشی ابزار کاملی بود.
در ادامه متاسفانه کمی کمال طلب شده بودم و فکر می‌کردم هر کاری که techable کرده است را من نیز باید بکنم.
با همان معماری monolith لاراول پلتفرم را multi-tenant کرده بودم!
یعنی کاربر ثبت نام می‌کرد. نام سایتش را انتخاب می‌کند و یک وبسایت آموزشی کامل برایش ساخته می‌شد. بعد هم وارد ساب دامنه اختصاصی خودش می‌شد و لاگین می‌کرد!
بعد هم می‌توانست دامنه اختصاصی تنظیم کند و با certbot هم گواهی‌های ssl برایش ساخته می‌شد!
بعد هم کلی جدول کاربران را دستکاری کرده بودم تا هر کاربر بتواند در سایت‌های مختلف ثبت نام کند و رای هر کدام یک رکورد جداگانه ثبت می‌شد و لذا ایمیل ها یکتا نبودند.


از حاشیه که بگذریم به نظرم این کارهای من مصداق کامل over-engineering بود و من داشتم از mvp دور می‌شدم.
حتی یک صفحه ساز نیز ساخته بودم که کاربر می‌توانست برگه ایجاد کند و در هر برگه مثلا یک باکس متن بگذارد و بعد باکس عکس بگذارد و ...
چه کار می‌توانستم بکنم؟
به نظرم یکی از ساده ترین راه ها این بود که اتومات کردن این کارها را فراموش می‌کردم و همه‌ی این ها را دستی انجام می‌دادم.
تنها کافی بود یک پروژه اصلی باشد که در git قرار بگیرد و بر روی همان توسعه ها انجام شود. 
بعد هم از جایی به بعد توسعه ها را بر اساس ذهن خودم می‌بردم جلو. در آن مرحله بهتر بود دنبال مدرس یا مشتری جدید بگردم تا به جای این که از حدس و گمان خودم برای توسعه استفاده کنم، بر اساس نیاز‌های مشتری پلتفرم را توسعه دهم.


خلاصه این هم گذشت و بعد از مدتی هم از امیر خبری نشد و من هم یادم نیست چه شد ولی گرفتاری هایی برام پیش آمد که از توسعه بیشتر پلتفرم منصرف شدم.
در مجموع چند نکته که الان به نظرم می‌رسد:
- سرعت توسعه و تغییرات در استارتاپ باید بالا باشد
- کمال گرایی خوب نیست. این که پلتفرم خارجی یا مشابه چه کارهایی کرده است به ما ربطی ندارد و به نظرم باید مشتری هدف و کاربر را بیشتر در نظر گرفت و به دنبال راضی کردن او بود.
- مهندسی بیش از حد و غلط اضافی موقوف.
- توجه به مارکتینگ و بازاریابی و پیدا کردن مشتری جدید
- دنبال این نباشم که پلتفرم کامل شود و همه چی تمام شود بعد معرفی کنم. یک لندیک پیج ساده اما کارا و سالم با مشخصات تماس کافی است. بجای آن محل های یافتن مشتری هدف را پیدا کنیم

این ها که گفتم تجربه‌ی من بر اساس استارتاپ اسکیلا بود که ادامه پیدا نکرد اما شاید زمانی مجدد روی آن کار کنم. البته این ها تجربه‌ی من بود و حتمی نیست و من شما بر اساس تخقیق خودتان عمل کنید و این‌ها اگر مفید بود که خداروشکر.

امیر جان اگر یک وقت این پیام‌ها را خواندی لطفا با من تماس بگیر تا در مورد فایل‌هات و سایت‌هات با هم صحبت کنیم. چون امکان فروش دوره ات بیشتر از این برای من فرام نیست و از آنجایی هم که بعضی‌ها دوره‌هات رو گرفته بودند من مجبورم هر چه فایل هست و نیست را به اشتراک بزارم.

در صورت نیاز به ارتباط با من می‌توانید با ایمیل زیر ارتباط بگیرید. بجای عبارت [dot] نقطه و به جای [at] هم که @ بگذارید.

work [dot] taleghani [at] gmail [dot] com
